# Conduct Search Engine Discovery Reconnaissance for Information Leakage (fa-IR)

شناسایی و کشف موتورهای جستجو برای نشت اطلاعات (فارسی)

|شناسه          |
|------------|
|WSTG-INFO-01|

## خلاصه

برای اینکه موتورهای جستجو کار کنند، برنامه های کامپیوتری (یا ربات ها) به طور منظم داده ها را از میلیاردها صفحه در وب واکشی می کنند (به آن خزیدن یا [crawling](https://en.wikipedia.org/wiki/Web_crawler) گفته می شود). این برنامه ها محتوا و عملکرد وب را با دنبال کردن پیوندها از صفحات دیگر یا با مشاهده نقشه های سایت (Sitemap ها) پیدا می کنند. یک وب سایت از یک فایل ویژه به نام `robots.txt` برای فهرست کردن صفحاتی استفاده می کند که نمی خواهد موتورهای جستجو واکشی کنند، سپس صفحات لیست شده در آنجا نادیده گرفته می شوند. این یک نمای کلی است، گوگل توضیح عمیق تری درباره [نحوه عملکرد یک موتور جستجو](https://support.google.com/webmasters/answer/70897?hl=en) ارائه می دهد.

آزمایش کنندگان (تستر ها) می توانند از موتورهای جستجو برای شناسایی کردن وب سایت ها و برنامه های وب استفاده کنند. عناصر مستقیم و غیرمستقیم برای کشف و شناسایی موتورهای جستجو وجود دارد: روش های مستقیم مربوط به جستجوی فهرست ها و محتوای مرتبط از حافظه پنهان است، در حالی که روش های غیرمستقیم به یادگیری اطلاعات حساس طراحی و پیکربندی از طریق جستجو در انجمن ها، گروه های خبری و وب سایت های مناقصه مربوط می شود.

هنگامی که یک ربات موتور جستجو خزیدن را کامل کرد، شروع به فهرست بندی محتوای وب بر اساس برچسب ها و ویژگی های مرتبط می کند، مانند `<TITLE>`، به منظور بازگرداندن نتایج جستجوی مرتبط. اگر فایل `robots.txt` در طول عمر وب سایت به روزرسانی نشد و متا تگ های HTML درون خطی که به روبات ها دستور می دهد محتوا را فهرست بندی نکنند، استفاده نشده باشد، ممکن است فهرست ها حاوی محتوای وب باشند که مورد نظر صاحبان وب سایت نباشد. صاحبان وب سایت ممکن است از `robots.txt` متا تگ های HTML، احراز هویت و ابزارهای ارائه شده توسط موتورهای جستجو برای حذف چنین محتوایی استفاده کنند.

## اهداف آزمون
  
•	شناسایی کنیم که چه اطلاعات طراحی و پیکربندی حساس برنامه، سیستم یا سازمان به طور مستقیم (در وب سایت سازمان) یا غیرمستقیم (از طریق خدمات شخص ثالث) در معرض دید قرار می گیرد.

## چگونه آزمایش کنیم
  
از یک موتور جستجو برای جستجوی اطلاعات بالقوه حساس استفاده کنیم. این ممکن است شامل موارد زیر باشد:
  
•	نمودارها و تنظیمات شبکه.
  
•	پست ها و ایمیل های آرشیو شده توسط مدیران یا سایر کارکنان کلیدی.
  
•	مراحل ورود و فرمت های نام کاربری.
  
•	نام کاربری، رمز عبور و کلیدهای خصوصی.
  
•	فایل های پیکربندی شخص ثالث یا سرویس ابری.
  
•	فاش کردن محتوای پیام خطا.
  
•	توسعه، آزمایش، تست پذیرش کاربر (UAT)، و نسخه های مرحله بندی سایت ها.

### موتورهای جستجو (Search Engines)
  
آزمایش را فقط به یک ارائه دهنده موتور جستجو محدود نکنید، زیرا موتورهای جستجوی مختلف ممکن است نتایج متفاوتی تولید کنند. نتایج موتورهای جستجو بسته به آخرین زمان خزیدن محتوا توسط موتور و الگوریتمی که موتور برای تعیین صفحات مرتبط استفاده می کند، می تواند از چند جهت متفاوت باشد. استفاده از موتورهای جستجوی زیر (بر اساس حروف الفبا) را در نظر بگیرید:
  
•	بایدو ([Baidu](https://www.baidu.com/))، [محبوب ترین](https://en.wikipedia.org/wiki/Web_search_engine#Market_share) موتور جستجوی چین است.
  
•	بینگ ([Bing](https://www.bing.com/))، یک موتور جستجو که متعلق به مایکروسافت است و توسط آن اداره می شود و دومین موتور جستجوی محبوب در سراسر جهان است. از کلمات کلیدی جستجوی پیشرفته ([advanced search keywords](http://help.bing.microsoft.com/#apex/18/en-US/10001/-1)) پشتیبانی میکند.
  
•	بین سرچ ([binsearch.info](https://binsearch.info/))، یک موتور جستجو برای گروه های خبری Usenet باینری است.
  
•	کامن کرول ([Common Crawl](https://commoncrawl.org/))، "یک مخزن باز از داده های خزیدن وب که توسط هر کسی قابل دسترسی و تجزیه و تحلیل است."
  
•	داک داک گو ([DuckDuckGo](https://duckduckgo.com/))، یک موتور جستجوی متمرکز بر حریم خصوصی است که نتایج را از [منابع](https://help.duckduckgo.com/results/sources/) مختلف جمع آوری می کند. از نحو جستجو ([search syntax](https://help.duckduckgo.com/duckduckgo-help-pages/results/syntax/)) پشتیبانی می کند.
  
•	گوگل ([Google](https://www.google.com/))، که [محبوب ترین](https://en.wikipedia.org/wiki/Web_search_engine#Market_share) موتور جستجوی جهان را ارائه می دهد و از یک سیستم رتبه بندی برای بازگرداندن مرتبط ترین نتایج استفاده می کند. از اپراتورهای جستجو ([search operators](https://support.google.com/websearch/answer/2466433)) پشتیبانی می کند.
  
•	اینترنت آرشیو وی بک مشین ([Internet Archive Wayback Machine](https://archive.org/web/))، "ساخت یک کتابخانه دیجیتالی از سایت های اینترنتی و سایر مصنوعات فرهنگی به شکل دیجیتال است."
  
•	استارت پیج ([Startpage](https://www.startpage.com/))، موتور جستجویی است که از نتایج گوگل بدون جمع آوری اطلاعات شخصی از طریق ردیاب ها و گزارش ها استفاده می کند. از اپراتورهای جستجو ([search operators](https://support.startpage.com/index.php?/Knowledgebase/Article/View/989/0/advanced-search-which-search-operators-are-supported-by-startpagecom)) پشتیبانی می کند.
  
•	شدان ([Shodan](https://www.shodan.io/)) ، سرویسی برای جستجوی دستگاه ها و سرویس های متصل به اینترنت. گزینه های استفاده شامل یک طرح رایگان محدود و همچنین برنامه های اشتراک پولی است.

هم DuckDuckGo و هم Startpage با استفاده نکردن از ردیاب ها یا حفظ گزارش ها، حریم خصوصی بیشتری را به کاربران ارائه می دهند. این می تواند نشت اطلاعات را در مورد آزمایش کننده کاهش دهد.

### اپراتورهای جستجو (Search Operators)
  
اپراتور جستجو یک کلمه کلیدی یا نحو خاص است که قابلیت های جستجوی معمولی را گسترش می دهد و می تواند به دستیابی به نتایج خاص تری کمک کند. آنها به طور کلی به شکل `operator:query` هستند.
  
در اینجا برخی از اپراتورهای جستجوی رایج پشتیبانی شده آورده شده است:

•	`site:` جستجو را به دامنه ارائه شده محدود می کند.
  
•	`inurl:` فقط نتایجی را برمی گرداند که شامل کلمه کلیدی در &#x202b;URL باشد.
  
•	`intitle:` فقط نتایجی را برمی گرداند که کلمه کلیدی در عنوان صفحه دارند.
  
•	`intext:` یا `inbody:` فقط کلمه کلیدی را در بدنه &#x202b;(body) صفحات جستجو می کند.
  
•	`filetype:` فقط با یک نوع فایل خاص مانند &#x202b;png یا &#x202b;php مطابقت دارد.

به عنوان مثال، برای یافتن محتوای وب `owasp.org` که توسط یک موتور جستجوی معمولی نمایه شده است، نحو (دستور) مورد نیاز عبارت است از:

```text
site:owasp.org
```

![Google Site Operation Search Result Example](images/Google_site_Operator_Search_Results_Example_20200406.png)\
*شکل 1-4.1.1: مثال نتیجه جستجوی عملیات سایت گوگل*

### مشاهده محتوای ذخیره شده در حافظه پنهان

برای جستجوی محتوایی که قبلا ایندکس شده است، از عملگر `:cache` استفاده کنید. این برای مشاهده محتوایی که ممکن است از زمان نمایه شدن تغییر کرده باشد یا دیگر در دسترس نباشد مفید است. همه موتورهای جستجو محتوای ذخیره شده را برای جستجو ارائه نمی کنند. مفیدترین منبع در زمان نگارش گوگل است.

برای مشاهده `owasp.org` به صورت کش شده، نحو (دستور) به صورت زیر است:

```text
cache:owasp.org
```

![Google Cache Operation Search Result Example](images/Google_cache_Operator_Search_Results_Example_20200406.png)\
*شکل 2-4.1.1: مثال نتیجه جستجوی عملیات کش گوگل*

## Google Hacking یا Dorking

جستجو با اپراتورها وقتی با خلاقیت آزمایشگر ترکیب شود می تواند یک تکنیک کشف بسیار مؤثر باشد. اپراتورها را می توان زنجیره ای کرد تا به طور موثر انواع خاصی از فایل ها و اطلاعات حساس را کشف کنند. این تکنیک که [Google hacking](https://en.wikipedia.org/wiki/Google_hacking) یا Dorking نام دارد با استفاده از موتورهای جستجوی دیگر نیز تا زمانی که اپراتورهای جستجو پشتیبانی می شوند امکان پذیر است.

پایگاه داده ای از dorks، مانند [Google Hacking Database](https://www.exploit-db.com/google-hacking-database)، منبع مفیدی است که می تواند به کشف اطلاعات خاص کمک کند. برخی از دسته های dorks موجود در این پایگاه داده عبارتند از:

•	رد پا (Footholds)

•	فایل های حاوی نام کاربری

•	دایرکتوری های حساس

•	تشخیص وب سرور

•	فایل های آسیب پذیر

•	سرورهای آسیب پذیر

•	پیغام خطا

•	فایل های حاوی اطلاعات مهم

•	فایل های حاوی رمز عبور

•	اطلاعات حساس خرید آنلاین

پایگاه های اطلاعاتی برای موتورهای جستجوی دیگر، مانند بینگ و شودان، از منابعی مانند [Google Hacking Diggity Project](https://resources.bishopfox.com/resources/tools/google-hacking-diggity/) در Bishop Fox در دسترس هستند.

## اصلاح

قبل از ارسال آنلاین، حساسیت اطلاعات طراحی و پیکربندی را به دقت در نظر بگیرید.

به طور دوره ای حساسیت اطلاعات طراحی و پیکربندی موجود را که به صورت آنلاین ارسال می شود، مرور کنید.
